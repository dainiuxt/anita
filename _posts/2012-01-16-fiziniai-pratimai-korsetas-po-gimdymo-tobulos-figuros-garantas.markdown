---
author: eitne
comments: true
date: 2012-01-16 12:14:10+00:00
layout: post
slug: fiziniai-pratimai-korsetas-po-gimdymo-tobulos-figuros-garantas
title: 'Fiziniai pratimai + korsetas po gimdymo = tobulos figūros garantas '
wordpress_id: 51
categories:
- Sveikata
tags:
- Anita
- apatiniai
- graži figūra
- korsetas
- korsetas po gimdymo
- sportas
- sveikata
---

[![](http://anita.lt/files/2012/01/box_gross_maternity_rueckbildung.jpg)](http://anita.lt/fiziniai-pratimai-korsetas-po-gimdymo-tobulos-figuros-garantas/box_gross_maternity_rueckbildung/)

Pirmomis dienomis po gimdymo jūs jausitės labai keistai. Viso to priežastis staigus raumenų ir odos atsipalaidavimas. Visą nėštumo laiką pilvo srities raumenims, odai bei kitiems audiniams, o taip pat dubeniui tenka ne mažas papildomas apkrovimas ir tempimas, prie kurio per laiką lyg ir priprantate.  Iš karto po gimdymo pilvo raumenys ir gimda atsipalaiduoja ir tampa tarsi tuščias ir glebus balionas. Tačiau nepaisant to, kad raumenys atsipalaiduoja, Jūsų figūra yra kaip penktą nėštumo mėnesį, nes raumenys negali taip greitai susitraukti iki prieš gimdymą buvusio lygio. Taip pat papildomai priaugtas svoris, dėl nėštumo metu pasikeitusios hormonų veiklos, sukelia papildomą nerimą dėl gražios figūros.

Fiziniai pratimai ankstyvuoju pogimdyminiu periodu ne tik sugrąžina norimą figūrą, pagerina laikysena, bet ir padeda grąžinti gimdą į normalią padėtį, reguliuoja šlapinimosi-tuštinimosi funkcijas, taip pat neleidžia užsistovėti veniniam kraujui, susidaryti trombams. Žinoma, vien sportuojant, viskas užtrunka ilgai ir reikalauja daug užsispyrimo bei ryžto. "Anita maternity" korsetas po gimdymo ReBelt®Panty padeda tai padaryti veiksmingiau ir greičiau.

Korsetas po gimdymo ReBelt®Panty yra pagamintas iš orui laidaus mikropluošto, reguliuojamas šonuose (reguliavimo amplitudė iki 10 cm). Turi tvirtą nugaros prilaikymo juostą. Korsetas po gimdymo, švelniai apspausdamas  problemines pilvo vietas, padeda greičiau prisitraukti raumenis, kad kuo greičiau galėtumėte džiaugtis gražia figūra. Korsetas po gimdymo yra saugus ir patogus nešioti ištisas savaites ar mėnesius, tinkamas po Cezario ar kitų pilvo ir gimdos srityje atliktų operacijų.

Ką reikia žinoti apie sportą po gimdymo

Pirmiausia po gimdymo jūs turite atgauti jėgas, nedaryti jokių neatsargių judesių, galinčių pakenkti raumenims bei dubens sričiai, taip pat gerai pasiilsėti. Tik po kurio laiko galite pradėti daryti  pratimus, kurie padės susigrąžinti dailią figūrą. Jei gimdymas buvo lengvas ir nekomplikuotas dar ligoninėje akušerė ar fizioterapeutas gali parodyti kelis pratimus, kurios darydama pirmąsias 6 -8 savaites padėsite raumenims palengva grįžti į normalią būseną. Dubens dugno raumenų stiprinimo pratimus galima pradėti praėjus 6 valandoms po gimdymo, taip greičiau bus atstatyta šių raumenų jėga. Reikia tiesiog sutraukti ir atpalaiduoti tarpvietės raumenis. Jei labai neskauda tarpvietės, po 10 dienų ar šiek tiek anksčiau galima atlikti Kėgelio pratimus. Mankštintis užtenka du kartus per dieną po 5 min. Tarpvietės raumenis reikia sutraukti ir po 4 sek. atleisti. Statinius pilvo preso pratimus (vadinamuosius atsilenkimus) galima atlikti praėjus 12 valandų po gimdymo, palaipsniui didinant judesių amplitudę bei intensyvumą. Visus pilvo raumenų stiprinimo pratimus reikia atlikti su iškvėpimu.

Nuo ketvirto mėnesio po gimdymo jūs galite lankyti fizinius užsiėmimus skirtus mamoms su kūdikiais. Tokių treniruočių metu dažniausiai atliekami nesudėtingi judesiai, kurie padeda sustiprinti netik pilvo raumenis, nugarą, klubus, bet ir sutvirtina viso kūno raumenyną.

Ar žinote kad?

Po gimdymo gimdos dugnas ir visi raiščiai būna išsitempę ir susilpnėję, gimda yra labai paslanki, todėl pirmąjį mėnesį po gimdymo moterims reikėtų nekilnoti sunkių daiktų ir neužsiimti sunkia fizine veikla – nešokinėti, neavėti aukštakulnių batelių, nedaryti maksimalios amplitudės pilvo preso pratimų. Raiščiai įprastinį tonusą įgauna trečios savaitės pabaigoje.

Labai veiksminga pagalba atstatant gimdos raumenis - maitinimas krūtimi, nes hormonas oksitocinas skatina gimdos susitraukimą. Taip pat maitinant krūtimi jūsų organizmas sudegina daug kalorijų, kaip sportuojant, todėl mažėja riebalų atsargos, kurias organizmas sukūrė nėštumo laikotarpiu.
