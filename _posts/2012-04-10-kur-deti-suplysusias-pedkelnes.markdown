---
author: eitne
comments: true
date: 2012-04-10 06:57:28+00:00
layout: post
slug: kur-deti-suplysusias-pedkelnes
title: Kur dėti suplyšusias pėdkelnes?
wordpress_id: 87
categories:
- Kasdienis gyvenimas
tags:
- graži figūra
- kojinės
- priežiūra
---

[![](http://anita.lt/files/2012/04/t_nica.jpg)](http://anita.lt/kur-deti-suplysusias-pedkelnes/t_nica/)

Kaip besistengiam - nori nenori vis tiek ateina diena, kai pėdkelnės tampa nebetinkamos dėvėti. Akis išbėgo, išsitamp[ė siūlas, galų gale atsibodo raštas ar spalva. Išradingos moterys randa daugybę pritaikymo būdų buityje, nes ką jau ką, bet išmesti visada spėsi. O dar prisiminus, kad visur trimituojama apie ekologiškumą, daiktų prikėlimą antram gyvenimui. Nori nenori - susimąstai.

Taigi, ką daryti, kai [pėdkelnės ](http://www.facebook.com/ApatinisTrikotazasIrPedkelnesMoterims)netinka pagal tiesioginę paskirtį? Visada yra du keliai – vienas – išmesti į šiukšlių dėžę ir nebesukti sau galvos, antrasis – sugalvoti naujų panaudojimo būdų ir prikelti jas naujam gyvenimui.

Pagal senelių metodus – nukirpus pėdkelnių kojines, galima pasidaryti maišus svogūnų ir česnakų saugojimui. Taip supiltus svogūnus užriškite mazgu ir pakabinkite sausoje tamsioje vietoje. Paprasta, efektyvu.

Iš jų galima pasigaminti puikią kempinę veidrodžiams, langams ir indams, tereikia sudėti kelis sluoksnius ir susiūti kryželiais arba aplinkui, pagal perimetrą. Blizgina ne prasčiau negu mikrofibros šluostės.

Galima iš pėdkelnių, jas kerpant ratu, pasigaminti juosteles – siūlus. O tada jau nagingų rankų reikalas- nunerti ar numegzti kempines, šluostes, kilimėlius. Iš jų galima pagaminti žaislus, bent jau pagrindus lėlėms ir kitiems kimštiems žaislams.

Darže ir sode jas galima panaudoti dar ir kitur – pririšti augalus (tam galima pasigaminti juostą, kerpant pėdkelnes ratu), aprišti jaunus medelius žiemai nuo zuikių.

Dar profesionalai sodininkai[ pėdkelnės](http://www.facebook.com/ApatinisTrikotazasIrPedkelnesMoterims)e siūlo sodinti… bulves. Nukirpus pėdkelnių klešnes, į kiekvieną įdėkite po bulvę. Sulankstykite taip, kaip audamiesi ir galus palikite virš žemės paviršiaus, kad augalai galėtų laisvai augti. Pačios bulvės ir šaknys nekliudomai augs kojinėje. Rudenį patempę už palikto krašto, lengvai nukasite bulves.

Kur dedate nebetinkamas pėdkelnes Jūs? Pasidalinkite komentaruose.
