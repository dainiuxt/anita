---
author: eitne
comments: true
date: 2012-04-18 05:34:31+00:00
layout: post
slug: kaip-teisingai-apsimauti-pedkelnes
title: Kaip teisingai apsimauti pėdkelnes
wordpress_id: 91
categories:
- Kasdienis gyvenimas
tags:
- apsimauti pėdkelnes
- ekologija
- grožis
- pėdkelnės
---

[caption id="attachment_93" align="alignnone" width="481" caption="Janet Butler Alameda, piešinys iš fineartamerica.com"][![](http://anita.lt/files/2012/04/pėdkelnės.jpg)](http://anita.lt/kaip-teisingai-apsimauti-pedkelnes/pedkelnes/)[/caption]



Pėdkelnės yra labai delikatus rūbas, norint teisingai jas užsimauti reikia turėti šiek tiek kantrybės ir skirti tam laiko. Ypač, jei puošiatės figūra formuojančiomis arba su raštuota sūle nugaroje. Pirmiausia, prieš apsimaunant pėdkelnes, reikia apžiūrėti savo rankų nagus, ar nėra kuris nuskilęs arba įtrūkęs. Jei tokiu nagu užkabinsite - suplėšysite,  net ir pačias atspariausas pažeidimams pėdkelnes. Taip pat apžiūrėkite kojų nagus, netvarkingi nagai yra  viena iš priežasčių, kodėl plyšta teisingai apsimautos pėdkelnės.

Maunantis pėdkelnes ar kojines stenkintės, kad jų neliestų nagai – tegul Jums padeda pirštų pagalvėlės. Žiedus ir apyrankes ypač su akutėmis patartina nusiimti kol apsimausite pėdkelnes.

Maunantis pėdkelnes, patogiai atsisėskite ant kėdės. Surinkite pėdkelnes tarp nykščių ir pirštų iki pėdkelnių galų. Įkiškite į pėdkelnes vieną koją, po to ir kitą, švelniai truktelėkite pėdkelnių apačias, kad galai priglustų prie pirštų galų. Švelniai apsimaukite iki kelių ir apžiūrėkite ar nėra raštas persisukęs arba susiraukšlėjusios. Tuomet atsistokite, švelniai užtraukite iki sėdmenų vienos kojos pėdkelnių dalį, po to kitos. Vėliau apsimaukite iki pabaigos. Palyginkite persisukusias dalis, prispausdamos pėdkelnes visa delno plokštuma iš abiejų pusių.

Dar katrą apžiūrėkite, ar pėdkelnių raštas nėra persisukęs, ar patogiai ir gražiai prigludusios prie pirštų ir kulno. Kai įsitikinate, jog pėdkelnes apsimovėte tinkamai, rekomenduojame nupurkšti antistatiku -  dėvimi rūbai nelips prie pėdkelnių.

Puoškitės mielosios!
