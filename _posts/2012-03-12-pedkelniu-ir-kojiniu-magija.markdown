---
author: eitne
comments: true
date: 2012-03-12 14:44:57+00:00
layout: post
slug: pedkelniu-ir-kojiniu-magija
title: Pėdkelnių ir kojinių magija
wordpress_id: 68
categories:
- Kasdienis gyvenimas
tags:
- apatiniai
- kojinės
- mada
- madinga
- pėdkelnės
---

[![](http://eitne.lt/wp-content/uploads/2012/01/retro.jpg)](http://anita.lt/?attachment_id=14615)

Nuotraukoje Merlin Monroe ir Jane Rassell (1953). Abi moterys pasipuošusios klasikinėmis tinklinėmis kojinėmis, su siūle. Prisimenu, kaip mama pasakojo, kad jos, eidamos į šokius, piešdavo ant kojų siūles, kad atrodytų su madingomis kojinėmis. Senųjų žurnalų "mados skiltys" irgi būdavo skirtos pasakoti kojinių tendencijas. Juk graži moteris tiesiog privalo mūvėti gražias kojines. Ir tik nesakykite, kad jeigu esi pasipuošęs - esi tuščias, be minčių ir be dvasios. Ir kad pasipuošus dingsta charizma. Nepatikėsiu.

Apatiniai ir pėdkelnės - du neatskirami palydovai. Kaip vienos poros dalis. Sėkmingai parinkti - tiek vieni, tiek kiti - koreguoja figūrą, pabrėžia jos linkius ir privalumus, prastai parinkti - subjauroja net gražiausią rūbą ar įvaizdį.

Gyvenimas vietoje nestovi ir jau nebereikia kaip seniau juodu pieštuku nusipiešti tiesios linijos ant kojų, imituojančios kojinės siūlę. Plačiame mados vandenyne, vis išnyra viena ar kita madinga detalė. Dažnai tos madingos detalės - senai pamiršta sena. Dabar vienas madingiausių štrichų - kojinės su piešiniais.

[![](http://eitne.lt/wp-content/uploads/2012/01/tatuiruoteantkojiniu.jpg)](http://anita.lt/?attachment_id=14616)

Nieko nebenustebinsiu pasakydama, kad moterys visais laikais norėjo būti gražios, seksualios ir gundančios. Sako, jei laikai darosi sunkesni - daugiausia pinigų išleidžiama lūpų dažams ir gražioms kojinėms. Investicijos ne milžiniškos, bet vaizdas iš sykio pasikeičia. Suknelės gal kiekvieną dieną ir nenusipirksite naujos, o subtiliai keisdama kojines - kiekvieną sykį atrodysite naujai ir prabangiai. [Pėdkelnės ir kojinės](http://www.facebook.com/ApatinisTrikotazasIrPedkelnesMoterims) svarbi garderobo detalė ir toms, kurios vilki klasikinius kostiumėlius - juk, kasdien vilkėdama sijoną, tikrai nepasipuoši nusmukusiomis pėdkelnėmis. Šiuo atveju, svarbu ne tik etiketo bei protokolo reikalavimai, bet ir kokybiškos, tvirtos, prie aprangos derančios pėdkelnės ar kojinės. Juk niekas taip nesugadins nuotaikos, kaip išbėgusi akis...

[![](http://eitne.lt/wp-content/uploads/2012/01/fiore.jpg)](http://anita.lt/?attachment_id=14617)

[Kojinės ar pėdkelnės](http://www.facebook.com/ApatinisTrikotazasIrPedkelnesMoterims) ne tik saugo kojas nuo šalčio: tai tarsi savotiškas moters papuošalas, išskirtinis aksesuaras, galintis pagerinti arba sugadinti bendrą įspūdį. Be to, tai slaptas moterų ginklas: tinkamai parinktos, šios dailiai apgula kojas, pabrėžia moteriškumą ir suteikia pasitikėjimo savimi. Kojinių spalva ar raštais galite „ištransliuoti" aplinkiniams, kokia jūsų nuotaika, gyvenimo būdas, stilius. Tarkim kojinės su mažais piešinėliais - tarytum tatuiruotė. Vadinasi, be skausmo ir didelių investicijų - galite atrodyti valiūkiška ir pašėlusi. Ir dar - jas galima keisti - nors ir dešimt sykių per dieną.


Ypač svarbu tinkamas kojines mūvėti svarbiomis progomis - prie puošnių ar pikantiškų drabužių.  Viena maža klaida - netinkamos kojinės - ir vakaras gali būti sugadintas. Nesvarbu, kad vilkite beprotiškai prabangius apatinius: ne paslaptis, jog vyrai myli akimis ir pirmiausia pastebi jūsų kojas (kojinių gamintoja „Fiore" ne veltui apie kojines sako: „Jos kojoms - jo akims"). Ir priešingai: mūvėdama stilingas, seksualias, valiūkiškas, prie jūsų stiliaus ir asmenybės derančias kojines galite palikti neišdildomą įspūdį.




Įsigyti galima pas mus parduotuvėje Klaipėdoje, Taikos pr.7, parduotuvės Premaman patalpose.


Smagių akimirkų!
