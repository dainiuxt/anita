---
author: eitne
comments: true
date: 2012-01-02 12:35:51+00:00
layout: post
slug: liemenele-ilgas-kelias-nuo-eskizo-iki-pirkejo-krepsio
title: Liemenėlė. Ilgas kelias nuo eskizo iki pirkėjo krepšio
wordpress_id: 41
categories:
- Kasdienis gyvenimas
tags:
- Anita
- apatiniai
- korsetas
- krūtinė
- krūtys
- liemenėlė
- medicina
---

[![](http://eitne.lt/wp-content/uploads/2011/11/00929106001300264724.jpg)](http://anita.lt/?attachment_id=13225)

**Liemėnėlė, korsetas, kelnaitės, pilvo juosta** - ir dar daygybė žodžių, kurie apibūdina daiktus reikalingus moterims. Kiekviena mūsų renkasi juos pagal skonį, kišenę, funkcionalumą.  Tikriausiai, kas rytą, atsidariusios komodos stalčių, net nepagalvojame, iš kur atkeliauja liemenėlės. Iki šiol ir man tai atrodė paprastas daiktas, kasdieninis. Nieko sudėtingo. 

Apie senovės laikus, kai liemenėlės ir kiti apatiniai tik buvo išradinėjami, skaitantys anglų kalba, gali pasižiūrėti [čia](http://www.amazing-planet.net/history-of-underwear.php). Galiu tik priminti, kad 1913 Mary Phelps Jacob Niujorke sukūrė liemenėlių pirmtakę, surišusi dvi nosines juosta. Paskui išradimas plito iš lūpų į lūpas ir užkariavo ne tik Ameriką, bet ir visą pasaulį. Ir šis atradimas stipriai pakeitė tiek moterų gyvenimą, tiek supratimą apie madą ir sveikatą.

Nieko nenustebinsiu, pasakydama, kad kuriant šiuolaikines liemenėles, pirmiausia piešiami eskizai, paskui kiekviena detalė apskaičiuojama kompiuteriais ir siuvami bandomieji pavyzdžiai. Paskui matuojama realiems žmonėms, ir vėl ... keliauja perskaičiavimui, kol maždaug per 1,5- 2 metus modelis išgryninamas ir tampa tobulas. Kiekvienai moteriai - jos individualiems poreikiams ir unikalumui. Bandymai vyksta labai ilgai, gaminiai naudojami įvairiose situacijose, skirtingo charakterio ir skirtingo aktyvumo moterų.

Ar žinojote, kad liemenėlei pagaminti naudojamos 6-8 rūšių medžiagos - skirtingo tamprumo bei storio. Dar gumelės, kabliukai, sutvirtinimai. O medžiagos marginamos ta pačia technologija, kaip ir euro banknotai? Ir kad, jei parašyta, kad liemenėlė pagaminta iš medvilnės, tai dar nereiškia, kad ji neerzins jautrios odos.

Keletas įdomių faktų apie Anitos liemenėles:

Dauguma modelių yra patentuoti ir sertifikuoti.

Liemenėlė, kaip ir geras pyragas, kepama specialioje krosnyje. Ir tenka labai atidžiai sekti tiek temperatūrą, tiek laiką, kurį gaminys išbūna krosnyje. Perlaikius - liemenėlė gali prarasti savo savybes arba pakeisti spalvą - iš baltos tapti geltona, pavyzdžiui.

Kiekvieną prabangią Anitos liemenėlę, kol ji yra pagaminama, paliečia mažiausiai du šimtai žmonių. Pradedant nuo dizaino ir planavimo iki supakavimo ir pardavėjo. Ir rankų darbo čia labai daug, nors gyvename kompiuterinimae amžiuje. Žinoma, mašinos sukerpa, pasiuva, bet patikrinti, surūšiuoti ir peržiūrėti - tenka žmogui.

Nuo tinkamo liemenėlės pasirinkimo priklauso ne tik patogumas, bet ir fizinė moters sveikata. Per trumpos ir per siauros petnešėlės išspaudžia duobes pečiuose, neprateka kraujas ir limfa. Kiekvienas fizioterapeutas Jums pasakytų, kad tai kenkia moters sveikatai. Jei liemenėlė netinkamai prilaiko - gali nukarti krūtinė, pakisti laikysena. Reikia tiksliai pasirinkti savo dydį, fasoną ir petnešėlių ilgį. Liemenėlė turi būti patogi, niekur neįsirėžti į kūną, nesudaryti odos raukšlių po pažastimis ir skersai krūtinės. Liemenėlės paskirtis — prilaikyti krūtis ir neleisti joms nukarti. Krūtys turi tilpti į liemenėlės kaušelius taip, kad nebūtų suspaustos ir kartu liemenėlė sandariai jas apgaubtų. Per laisva liemenėlė irgi blogai - ji netvirtai prilaiko krūtis. Atrodo, absoliučiai paprastas patarimas, bet maždaug kas 7 moteris nežino savo liemenėlės dydžio.

Jeigu kalbėtume tik apie estetinę pusę - gražios krūtinės paslaptis labai paprasta — tai graži, kokybiška ir tinkamai parinkta liemenėlė. Dauguma moterų nė neįtaria, kokius stebuklus gali sukurti liemenėlė. O blogai parinkti apatiniai gali sudarkyti net gražiausio rūbo ir puikios figūros įspūdį. Todėl, net jei manote, kad žinote savo liemenėlės dydį, nepatingėkite pasimatuoti gretimus du. Priklausomai nuo modelio, galite būti labai nustebinta.

Anita gamina sportines liemenėles, kurias dėvės sportininkės Londono olimpinių žaidynių metu.

Smagių minčių!








